# Fase 2: Guia d’Ús Tècnica – Bitwarden

**- Autor:** Pol Serrano Aromí  
**- Data:** 24/10/2025  

---

## 🠲 1. Instal·lació i Configuració Inicial

### 1.1 Descàrrega i Instal·lació
Primer de tot, començarem amb la instal·lació de Bitwarden, versió d’escriptori. Per fer-ho, haurem de seguir aquests passos:

1. Accedeix a la web oficial: https://bitwarden.com/es-la/download/  
2. Descarrega la versió adequada segons el teu sistema operatiu:
   - **Windows:** Bitwarden Desktop  
   - **macOS / Linux:** Versió corresponent  
   - **Mòbil:** App Store (iOS) o Google Play (Android)
     
![imatge1](/tasca_01/img/imatge_01.png)

### 1.2 Creació del Compte Mestre
Un cop completat el primer pas d’instal·lació, començarem amb el pas de crear un compte d’usuari.

1. Obrim Bitwarden ja instal·lat i fem clic a **“Create Account”**.  
2. Haurem d’introduir:
   - Correu electrònic  
   - Contrasenya mestra **(ha de tenir com a mínim 12 caràcters, amb majúscules, minúscules, números i símbols)**  
3. Un cop haguem introduït el correu i la contrasenya, revisem la safata d'entrada del correu associat per confirmar l’activació del compte.  
4. Un cop activada l’autenticació, com a últim pas, iniciem sessió.  

![imatge2](/tasca_01/img/imatge_02.png)

5. Una recomanació que us dono és habilitar el factor d’autenticació (2FA) per garantir una millor seguretat del vostre compte de Bitwarden.

---

## 🠲 2. Generació de Contrasenyes Segures

### 2.1 Ús del Generador de Contrasenyes
Un cop haguem iniciat sessió i estiguem dins del programari de Bitwarden, seguirem els passos següents per generar una contrasenya segura:

1. Per accedir al menú del generador de contrasenyes segures, haurem de fer **Ctrl+G** a la part inferior esquerra.  
2. Un cop hi fem clic, podrem escollir entre:
   - Contrasenya aleatòria  
   - Passphrase (frase de paraules aleatòries)  
   - Nom d’usuari  
3. Després haurem de configurar els paràmetres recomanats:
   - **Longitud:** 18 és el recomanable, però pots utilitzar entre 18 i 20  
   - **Incloure:** majúscules, minúscules, números i símbols  
4. Un cop acabats els passos, desem o copiem la contrasenya segura que es genera (recorda no compartir-la amb ningú ni enlloc).

![imatge3](/tasca_01/img/imatge_03.png)

---

## 🠲 3. Exemples d’Ús i Emplenament Automàtic

### 3.1 Desar una Credencial d’un Compte de Correu
1. Per desar les credencials d’un correu, ubicarem un botó amb un **+** a la part inferior esquerra, de color blau.  
2. Un cop dins, completarem els camps per desar les credencials:
   - **Nom:** Gmail (en el meu cas)  
   - **Nom d’usuari:** aquí posem el correu  
   - **Contrasenya:** enganxa la generada o la que ja tenies associada al compte  
   - **URL:** https://mail.google.com o el servei corresponent  
3. Un cop introduïts tots els camps obligatoris, desem els canvis.  
4. Finalment, aquí us deixo un exemple fet per mi amb el meu compte de Google.  

![imatge4](/tasca_01/img/imatge_04.png)

### 3.2 Desar una Credencial d’una Aplicació o Servei Web
Per desar una credencial d’una aplicació o web, farem el mateix que en el pas anterior, però en lloc de posar-hi paràmetres relacionats amb el compte de Google, hi posarem els de l’aplicació o web de la qual volem desar les credencials.  
En aquesta part de la pràctica, he escollit Trello.

![imatge5](/tasca_01/img/imatge_05.png)

### 3.3 Ús de l’Extensió del Navegador
1. Per instal·lar l’extensió de Bitwarden, anirem a [https://bitwarden.com/download/](https://bitwarden.com/download/)  
2. Ubicarem la part on podem afegir l’extensió del navegador (com es mostra a la imatge).  
3. Un cop descarregada, quan visitis una pàgina d’inici de sessió, Bitwarden detectarà les credencials automàticament des del programari instal·lat anteriorment.  

![imatge6](/tasca_01/img/imatge_06.png)

> **PD:** No puc instal·lar l’extensió de Bitwarden, ja que amb el compte de Google de l’escola no puc instal·lar extensions per restriccions de l’administrador.

---

## 🠲 4. Gestió de Còpies de Seguretat (Backup)

### 4.1 Crear una Còpia de Seguretat
1. Per fer una còpia de seguretat, haurem d’anar a la part superior esquerra del programari: **Fitxer → Exporta caixa forta**.  
2. Triarem el format amb què volem exportar la còpia: **.json** o **.csv**.  
3. Introduirem la contrasenya mestra creada prèviament.  
4. Sobretot, desa l’arxiu en una ubicació segura o en un dispositiu extern personal (disc dur, memòria USB, etc.).  

![imatge7](/tasca_01/img/imatge_07.png)

### 4.2 Bones Pràctiques de Seguretat
- **Mai** guardis l’arxiu d’exportació en text pla a l’ordinador.  
- Desa’l en un suport segur com ara:
  - **Clau USB xifrada**  
  - **Emmagatzematge al núvol amb xifratge (Tresorit, Proton Drive, OneDrive xifrat)**  
- Actualitza la còpia de seguretat **cada mes** o després de canvis importants.

---

## 🠲 5. Webgrafia

- https://bitwarden.com/es-la/download/#downloads-web-browser  
- http://bitwarden.com/download/  
- https://www.youtube.com/watch?v=OkYKb0Sx-XA
- https://www.incibe.es/empresas/blog/gestores-de-contrasenas-que-son-y-como-pueden-mejorar-la-seguridad-de-las-empresas
- https://www.incibe.es/ciudadania/tematicas/contrasenas-seguras

---

# Gràcies per la vostra atenció!

- Podeu tornar a l’[enunciat](/tasca_01/README.md) de la tasca  
- Podeu anar a l’[informe](/tasca_01/informe.md) de la tasca  



